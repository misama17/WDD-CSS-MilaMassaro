# WDD-CSS-MilaMassaro

Link naar mijn Notion: https://www.notion.so/Minor-Webdesign-Development-2fd4a28d1c2c8004a247e9f0794a6be0?source=copy_link 


**WEEK 3**

**woensdag 18 feb**

Wat heb ik vandaag gedaan?

Eerst was er een kick-off, waarin er een soort quizje was voor de CSS selectors. Ik vond het erg lastig om de kortste variant hiervan te bedenken. Maar toen ik de voorbeelden zag begreep ik wel wat er stond. Ik moet me wel wat meer verdiepen in de leestekens die je kan gebruiken in CSS.
Daarna werden we ingedeeld in groepjes en ik kreeg het onderwerp Scrolldriven Animations.
We hebben als groepje een thema bedacht en kort besproken hoe we het het beste aan konden pakken.
Ik had de laatste section (over sterren). Ik heb heel veel geëxperimenteerd met verschillende animaties. Ik heb bijvoorbeeld 2 variaties van een zoom-in gemaakt: eentje waar de scale verandert en eentje waar de plek op de z-as verandert met translate. Ik heb dit uiteindelijk niet volledig uitgewerkt voor de presentatie, omdat het nogal een dingetje is met het timen van de keyframes. 
Ik heb uiteindelijk 2 voorbeeldjes uitgewerkt, waarvan ik er eentje zelf had bedacht en de ander van één van de workshops die we hebben gehad en dan iets aangepast, maar min of meer hetzelfde om het te laten zien. 


Hoeveel tijd heeft dit me gekost?

7-8 uur totaal.
90 min kick-off.
rest van de dag (en thuis) nog aan eigen onderdeel gewerkt.


Wat heb ik geleerd?

Dat ik steeds hele ambitieuze ideeën heb, welke voor mij nog moeilijk zijn om uit te werken. Hierdoor wordt ik de hele tijd heel gestresst, omdat ik dan mijn website nog niet af heb. Misschien is het beter om kleiner te beginnen en dan stapje voor stapje groter te maken.
Ik denk heel visueel. Dus ik heb een idee in mijn hoofd wat me heel cool lijkt en dan wil ik dat heel graag uitwerken, maar eigenlijk heb ik geen idee hoe ik dat met code zou kunnen doen. Misschien moet mijn aanpak iets veranderen voor coderen... misschien inspiratie opzoeken van tevoren van echt gecodeerde dingen en niet bijvoorbeeld animatievideo's zoals ik nu had gedaan. Ik denk hetzelfde als dat ik met een Adobe programma bijvoorbeeld zou denken, maar zo ver ben ik nog niet met code en het duurt ook wel even voordat ik op dat punt ben.


Wat ga ik morgen doen?

Morgen heb ik presentatie van ons onderdeel en presentaties van andere groepjes.
Daarna hebben we de kick-off voor de eindopdracht. Ik denk dat ik daarna schetsen ga maken en ga beginnen met een eerste versie.



**donderdag 19 feb**

Wat heb ik vandaag gedaan?

2 uur presentaties vanaf 10 uur. Mijn presentatie ging over scrolldriven animations.
Daarna even een uurtje pauze, waarin ik wat dingetjes voor werk heb geregeld.
Toen een introductie/uitleg voor de eindopdracht.
Kiezen welke opdracht ik kies en schetsen hiervoor maken, een plan van wat ik wil gaan doen.
Aan het einde van de dag een hoorcollege over de geschiedenis van browsers (zie aantekeningen in Notion)


Hoeveel tijd heeft dit me gekost?

6 uur totaal.
120 min presentaties.
30 min introductie.
120 min schetsen, conceptualiseren.
60 min hoorcollege.


Wat heb ik geleerd?

Nou gister heb ik eigenlijk de conclusie getrokken dat het misschien beter zou werken als ik niet visueel inspiratie op zou doen, maar inspiratie van andere websites of codepen. Maar toch ging ik opzoeken wat generative art precies was en toen raakte ik zo geïnspireerd dat ik toch vanuit Pinterest een plan heb gemaakt... Toen ik de kern van mijn idee had uitgewerkt en aan Sanne vroeg hoe ik alleen een stroke van mijn shape kon tonen, zei hij dat het erg moeilijk was. Dus ik heb geleerd dat ik ook naar mijn lessen moet luisteren denk ik? Ik zou het kunnen doen met SVG, maar zou het liever zonder willen doen.
Ik wil graag veel experimenteren bij deze opdracht, vooral visueel ook. Ik wil het als een soort riso print maken, dus kleuren die kunnen veranderen op basis van of ze overlappen. Dus ik wil kijken wat hierbij werkt en welke interessante visuele dingen ik te zien krijg. Dus ik heb een minder strak plan dan eerder opdrachten, omdat ik heb geleerd het dat het soms beter is om daarin de vrijheid te nemen, om te experimenteren met code.


Wat ga ik morgen doen?

Morgen heb ik voor beide vakken een gesprekje. Daarna ga ik thuis nog experimenteren met shape() en vormen maken. 



**REFLECTIE: WEEK 3**

Deze week ging op zich best redelijk. Althans, ik was heel erg veel aan het experimenteren op woensdag met animaties. Maar uiteindelijk moet ik ook iets laten zien bij de presentatie, waardoor ik dus thuis iets af moet om te presenteren. Hierdoor heb ik op woensdag eigenlijk niet echt rust gehad, wat best wel zwaar was. Maar voelde wel minder druk dan de weken ervoor. Ik vond het ergens wel lastig dat de mensen met wie ik in een groepje zat al vrij snel echt wel iets goeds hadden staan, terwijl ik nog aan het experimenteren was. Hierdoor kreeg ik het gevoel dat ik heel erg achterliep en ik vielde me ook verplicht om iets goeds neer te zetten, om ze niet teleur te stellen... 
De presentatie ging goed. Ik voel me over het algemeen comfortabel met presenteren en ik merkte dat ik mijn code goed uit kon leggen, wat ook fijn was om te merken. Doordat ik best wat had geëxperimenteerd kon ik denk ik ook beter uitleggen waarom wat ik uiteindelijk had wel werkte.
Ik vind conceptualiseren altijd heel erg leuk, dus vond bedenken wat ik ging maken leuk om te doen. Welke interactie? welke visuele stijl? wat wil ik voor thema's? Toen ik wilde starten met coderen kwam ik erachter dat mijn idee wel wat ingewikkeld was, dus ik ben benieuwd hoe dit gaat. Anders wil ik het met gradients doen i.p.v. strokes als back-up plan. Verder ben ik wel enthousiast om te gaan experimenteren met kleuren. Ik voel wel wat druk weer voor de deadline, maar dit zal de hele minor wel blijven denk ik.



**BRONNENLIJST**
https://codepen.io/Sidstumple/pen/LEZdEWP?editors=1100 
